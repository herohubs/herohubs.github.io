---
title: "L’importanza del Design System: perché UI e UX non sono un optional"
date: 2025-04-13T05:00:00Z
image: /images/posts/post-23.jpg
categories: 
  - Business
draft: false
---

Molte aziende si concentrano quasi esclusivamente sul codice, sul rilascio rapidoe sull’implementazione delle funzionalità.

Il problema?

In molti casi, l’esperienza utente (UX) e l’interfaccia utente (UI) vengono lasciate in secondo piano, risultando in prodotti con una navigabilità caotica, incoerenze grafiche e un’esperienza d’uso frustrante.

Un buon prodotto non è solo il risultato di un codice ben scritto, ma di un design ben pensato. E per ottenere un design efficace, serve un Design System serio, strutturato e professionale.

Molti imprenditori e manager vedono la UX e la UI come un dettaglio secondario.

La logica è spesso questa: l’importante è che funzioni, poi magari la sistemiamo (l’interfaccia).

Niente di più miope e sbagliato.

Ma questa mentalità porta a prodotti difficili da usare, che richiedono costanti spiegazioni o formazione, allontanando gli utenti anziché attrarli.

Ma perché si tende ad avere un approccio di questo tipo?

Mancanza di cultura del design: chi prende le decisioni spesso non conosce la differenza tra UX e UI, vedendole come semplici “abbellimenti” del prodotto;
Focus esclusivo sullo sviluppo: si tende a misurare i progressi in termini di righe di codice scritte, senza valutare la qualità dell’esperienza utente;
Mancanza di competenze interne: molte aziende non hanno designer dedicati o, se li hanno, non danno loro il giusto spazio decisionale;
Pressioni per andare live: l’urgenza di rilasciare il prodotto il prima possibile porta a sacrificare tutto ciò che non è strettamente necessario per il funzionamento;
Il risultato?

Prodotti difficili da usare, disordinati, privi di una coerenza visiva e di interazione.

#### Cos’è un Design System?

Un Design System è un insieme di regole, linee guida, componenti e best practice che garantiscono coerenza visiva e funzionale a un prodotto digitale. Non si tratta solo di un insieme di colori e font, ma di una vera e propria architettura del design che include:

Linguaggio visivo coerente: colori, tipografia, icone, spaziature e gerarchie visive;
Componenti riutilizzabili: pulsanti, moduli, tabelle e tutti gli elementi dell’interfaccia standardizzati;
Pattern di interazione: come si comportano gli elementi, le transizioni, le animazioni, gli stati di errore e successo;
Accessibilità: garantire che il prodotto sia fruibile anche da persone con disabilità (WCAG, mai sentito? No? Beh, è un problema. Significa che il tuo prodotto sta escludendo una parte degli utenti);
Un buon Design System non solo migliora la qualità del prodotto finale, ma riduce i tempi di sviluppo, evita sprechi di risorse e semplifica il lavoro di designer e sviluppatori, che possono concentrarsi sull’innovazione anziché reinventare ogni volta gli stessi elementi.

#### UX e UI: investimenti, non costi

Un prodotto ben progettato non solo migliora la soddisfazione degli utenti, ma riduce anche i costi di supporto e assistenza.

Quando un’interfaccia è chiara, ben organizzata e intuitiva, gli utenti non hanno bisogno di continui chiarimenti.

Inoltre, una UX curata significa meno errori, meno abbandoni e maggiore fidelizzazione.

Se un utente trova un’app o una piattaforma complicata da usare, la sua reazione sarà abbandonarla, non cercare di adattarsi.

#### L’approccio di Hero Hubs

In HeroHubssappiamo quanto sia importante un prodotto ben progettato.


Un buon Design System, una UI chiara e una UX studiata in ogni dettaglio fanno la differenza tra un software che le persone vogliono usare e uno che vengono costrette a usare.

Per questo motivo, nei progetti in cui il cliente comprende il valore di un’esperienza utente di alto livello e investe nella sua realizzazione, lavoriamo per creare prodotti digitali coerenti, scalabili e di facile utilizzo.

Non ci limitiamo a “disegnare schermate”, ma analizziamo i flussi, studiamo i comportamenti degli utenti e costruiamo interfacce che abbiano senso, efficienza e bellezza.

Ovviamente, non tutte le aziende sono disposte a sostenere questo livello di progettazione, ed è un errore comune pensare che “tanto poi si sistema”.

Ma la realtà è che correggere una cattiva UX a posteriori è molto più costoso che progettarla correttamente sin dall’inizio.

Ignorare UX e UI è un errore che molte aziende continuano a fare, ma i dati parlano chiaro: i prodotti ben progettati vincono.

Un Design System serio e una progettazione attenta della user experience non sono dettagli, ma fattori critici di successo.

Chi vuole costruire software di qualità deve capire che non basta sviluppare: serve progettare.

E quando il design viene considerato una priorità, i risultati si vedono.