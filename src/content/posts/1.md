---
title: "QA e il pilastro invisibile dello sviluppo software"
date: 2025-01-12T05:00:00Z
image: /images/posts/post-1.jpg
categories: 
  - Programming
draft: false
---

Il termine Quality Assurance (QA) è spesso evocato come una parola chiave, ma raramente viene realmente compreso nella sua portata più ampia. Per molti, infatti, QA si riduce al semplice ‘trovare bug' o all'esecuzione di test per vedere se qualcosa funziona. Ma in realtà, è molto di più: è un approccio strategico, trasversale e culturale che punta a garantire che il prodotto finale sia coerente con le aspettative degli utenti e con gli obiettivi del business.

Una delle confusioni più comuni è quella tra QA e testing.

Il testing è senza dubbio uno strumento fondamentale: attraverso test manuali o automatici, permette di verificare che il codice funzioni secondo le specifiche, che non ci siano errori evidenti e che l'esperienza utente sia fluida. Ma fermarsi qui significa limitare enormemente la visione.

QA, infatti, non si occupa solo di verificare a posteriori, ma di prevenire; è un insieme di pratiche, metodi e mentalità che mirano a evitare che certi problemi si presentino sin dalle prime fasi di ideazione e progettazione.

Pensiamo alla costruzione di un ponte.

Fare testing equivale a controllare che le travi e il cemento reggano il peso previsto. QA, invece, è il lavoro di progettazione del ponte: scegliere i materiali adeguati, stabilire i carichi di sicurezza, valutare i rischi e assicurarsi che, anche in condizioni avverse, la struttura regga. QA non entra in gioco solo quando il ponte è già in piedi, ma inizia a lavorare ancora prima che venga tracciata la prima linea del progetto.

Una delle sfide più complesse legate alla QA è stabilire chi ne sia responsabile. Non esiste una risposta unica: molto dipende dalla fase di crescita del prodotto e dalla struttura del team.

In una startup o in un team molto piccolo, spesso sono gli stessi sviluppatori ad occuparsene, magari con l'aiuto di un project manager. In questi casi si fa molto affidamento su test manuali, esplorativi e su una comprensione profonda dei flussi più critici per l'utente.

Quando un prodotto inizia a crescere e a scalare però, entra in scena l'automazione: test end-to-end, test di regressione e strumenti CI/CD diventano fondamentali. È a questo punto che spesso si valuta l'introduzione di figure dedicate alla QA.

Nelle aziende più mature, infine, la QA diventa un dipartimento strutturato, con ruoli specializzati che lavorano a stretto contatto con sviluppatori, designer, product manager e stakeholder. In quest'ottica, la QA viene completamente integrata nel ciclo DevOps, partecipando attivamente ad ogni fase dello sviluppo.

C'è però un argomento che ritorna spesso quando si parla di QA: è che costa troppo. Ed in parte è vero.

Alcune pratiche di QA richiedono tempo, risorse e competenze specifiche. I test end-to-end, per esempio, sono notoriamente lenti da scrivere, da eseguire e da mantenere. Tuttavia, come per ogni investimento, il valore va misurato nel lungo periodo.

Un bug critico scoperto in produzione può avere un impatto devastante in termini di costi, immagine e fiducia dell'utente. Evitarlo prima che accada è, in definitiva, molto più conveniente.

La chiave per rendere la QA sostenibile sta nel trovare il giusto equilibrio: automatizzare ciò che è ripetitivo e facilmente riproducibile, concentrarsi sui flussi più utilizzati dagli utenti e, soprattutto, accettare che non tutto può essere coperto al cento per cento.

Il perfezionismo in QA non è solo inefficiente, ma rischia di rallentare il ciclo di sviluppo senza portare reali benefici. Meglio puntare su una copertura intelligente, iterare spesso e restare flessibili.

Attenzione però! La QA non è una fase, è una cultura.

Non si tratta di un'attività da svolgere a fine sviluppo, né di un ruolo da delegare a un singolo team.

È una mentalità che deve permeare ogni parte del processo, dalla scrittura delle specifiche all'ideazione dell'interfaccia, dalla scelta delle tecnologie all'analisi dei feedback degli utenti.

Questo significa collaborazione trasversale tra tutti i membri del team: PM, designer, sviluppatori e QA specialist. Significa agire in modo preventivo, identificando i rischi prima ancora che diventino problemi. E significa adattarsi costantemente, evolvendo insieme al prodotto e alle esigenze del mercato.

Investire in QA non significa solo costruire software più affidabili: vuol dire proteggere la reputazione del proprio brand, ridurre i costi futuri di manutenzione, aumentare la fiducia degli utenti e migliorare l'esperienza complessiva. In un mercato competitivo come quello attuale, la qualità non è più un lusso: è un prerequisito.

Una strategia di QA ben pensata non è un orpello tecnico, ma una leva fondamentale per la crescita del prodotto.

<!-- ---

Nam ut rutrum ex, venenatis sollicitudin urna. Aliquam erat volutpat. Integer eu ipsum sem Ut bibendum lacus vestibulum maximus suscipit, Quisque vitae nibh iaculis neque blandit euismod. Lorem ipsum dolor sit amet consectetur adipisicing elit. Nemo vel ad consectetur ut aperiam. Itaque eligendi natus aperiam? Excepturi repellendus consequatur quibusdam optio expedita praesentium est adipisci dolorem ut eius!

#### Covid-19 Situation

Nam ut rutrum ex, venenatis sollicitudin urna. Aliquam erat volutpat. Integer eu ipsum sem. Ut bibendum lacus vestibulum maximus suscipit. Quisque vitae nibh iaculis neque blandit euismod.

> Lorem ipsum dolor sit amet consectetur adipisicing elit. Nemo vel ad consectetur ut aperiam. Itaque eligendi natus aperiam? Excepturi repellendus consequatur quibusdam optio expedita praesentium est adipisci dolorem ut eius!

#### Work From Home

Lorem ipsum dolor sit amet consectetur adipisicing elit. Nemo vel ad consectetur ut aperiam. Itaque eligendi natus aperiam? Excepturi repellendus consequatur quibusdam optio expedita praesentium est adipisci dolorem ut eius! Lorem ipsum dolor sit amet consectetur adipisicing elit. Nemo vel ad consectetur ut aperiam. Itaque eligendi natus aperiam? Excepturi repellendus consequatur quibusdam optio expedita praesentium est adipisci dolorem ut eius!

Lorem ipsum dolor sit amet consectetur adipisicing elit. Nemo vel ad consectetur ut aperiam. Itaque eligendi natus aperiam? Excepturi repellendus consequatur quibusdam optio expedita praesentium est adipisci dolorem ut eius! Lorem ipsum dolor sit amet consectetur adipisicing elit. Nemo vel ad consectetur ut aperiam. Itaque eligendi natus aperiam? Excepturi repellendus consequatur quibusdam optio expedita praesentium est adipisci dolorem ut eius! -->
