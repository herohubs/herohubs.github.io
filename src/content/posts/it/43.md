---
title: "Prompt Injection: come l'intelligenza artificiale può essere manipolata (e perché dovresti saperlo)"
meta_title: "Prompt Injection spiegata semplice: rischi e difese nell'uso dell'AI"
description: "Scopri cos'è la prompt injection, come può influenzare le risposte dell'intelligenza artificiale e quali strategie adottare per proteggere dati e processi aziendali."
date: 2026-02-10T09:00:00Z
image: /images/posts/post-43.jpg
categories:
  - AI
draft: false
---

L'intelligenza artificiale è ormai entrata a pieno titolo nei flussi di lavoro aziendali. La usiamo per scrivere contenuti, analizzare documenti, fare recap di informazioni ed anche per riconoscere le immagini. Il problema è che esiste un aspetto ancora poco conosciuto ma molto importante ovvero che anche l'AI può essere manipolata. Capire come avviene questo processo è importante per utilizzare questi strumenti in modo consapevole e sicuro.

Immaginiamo di guardare la foto di una zebra. Il suo manto bianco e nero è inconfondibile: chiunque la guardi riconosce chiaramente che è una zebra. Ora carichiamo la stessa immagine su un sistema di intelligenza artificiale e chiediamo che animale sia. La risposta, però, potrebbe essere sorprendente: l'AI afferma che si tratta di una capra. Come mai accade ciò? Siamo noi a sbagliare oppure è la macchina?

![Foto di una zebra in natura](/images/posts/post-43b.png)

La spiegazione potrebbe essere più tecnica di quanto non sembri. I modelli di intelligenza artificiale non analizzano solo ciò che vedono, ma anche tutto quello che viaggia insieme ad un file: il nome, i metadati e il contesto testuale in cui viene caricato. Se tra queste informazioni ci sono istruzioni fuorvianti (ad esempio usando come nome file 'questa-e-un-capra.jpeg') il sistema potrebbe lasciarsi influenzare. Questa tecnica è chiamata prompt injection.

Il prompt injection consiste nell'iniettare, appunto, comandi nascosti in elementi che l'AI considera affidabili. È un po' come suggerire alla macchina una risposta ancora prima che inizi a elaborare davvero la richiesta.

![Screenshot di un file con nome fuorviante](/images/posts/post-43c.png)

Se il file contiene indicazioni che spingono verso una determinata interpretazione, l'intelligenza artificiale potrebbe seguirle senza segnalarlo all'utente. Ed è qui che nasce il vero tema: la bontà dei dati.

Nel tuo lavoro quotidiano dovresti conoscere questo rischio, principalmente per questioni di difesa e di consapevolezza strategica.

Qualsiasi file ricevuto (un curriculum, un report, una presentazione, un contratto) potrebbe contenere elementi progettati per influenzare l'analisi dell'AI e prima di affidarci completamente a uno strumento automatico, è buona pratica fare una verifica.

Se abbiamo un minimo di familiarità tecnica, proviamo ad aprire il file in un editor di testo semplice oppure controlliamo i metadati. Bastano pochi secondi per individuare eventuali anomalie nascoste.

Chi lavora nel marketing, nella vendita o nella negoziazione dovrebbe conoscere queste dinamiche. Non necessariamente perché vuole utilizzarle in modo scorretto, ma perché vuole riconoscerle quando vengono impiegate e comprenderne il potenziale impatto.

L'intelligenza artificiale è potente, ma non è infallibile. Si fida delle informazioni che riceve, ed è proprio per questo che la vera differenza la fa l'utente. Più capiamo il funzionamento di questi strumenti, meno probabilità avremo di esserne raggirati.

Oggi il pensiero critico non è più una soft skill accessoria: è diventato una competenza fondamentale ed in un contesto guidato dagli algoritmi, la capacità di analizzare i dati e porsi le domande giuste rappresenta la migliore forma di protezione.

La tecnologia continuerà ad evolversi, ma una cosa certamente resterà invariata: gli strumenti sono intelligenti, sì, ma solo quanto le persone che li utilizzano.
